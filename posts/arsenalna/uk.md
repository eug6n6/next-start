---
title: Арсенальна (станція метро)
description: Станція Київського метрополітену, розташована на Святошинсько-Броварській лінії між станціями «Хрещатик» і «Дніпро».
image: /post1.jpg
---

**«Арсена́льна»** — станція [Київського метрополітену](https://uk.wikipedia.org/wiki/Київський_метрополітен). Розташована на [Святошинсько-Броварській лінії](https://uk.wikipedia.org/wiki/Святошинсько-Броварська_лінія) між станціями [«Хрещатик»](https://uk.wikipedia.org/wiki/Хрещатик_(станція_метро)) і [«Дніпро»](https://uk.wikipedia.org/wiki/Дніпро_(станція_метро)). Відкрито її [6 листопада](https://uk.wikipedia.org/wiki/6_листопада) [1960 року](https://uk.wikipedia.org/wiki/1960) у складі першої черги будівництва.

Наразі станція вважається найглибшою у світі, вона розташовується на глибині 105,5 метрів.

З 1986 року станція має статус «пам'ятка архітектури місцевого значення», охоронний номер 187.

## Опис

*Конструкція станції* — [«англійського типу»](https://uk.wikipedia.org/wiki/Пілонна_станція#Двосклепінна_станція) — з коротким середнім залом — єдина такого типу в [Києві](https://uk.wikipedia.org/wiki/Київ). Середній зал з'єднаний з кожною платформою двома проходами-порталами. Є окремий додатковий прохід між двома платформами. Середній зал сполучений з поверхнею тристрічковими двомаршевими ескалаторами з проміжним підземним вестибюлем. Наземний [вестибюль](https://uk.wikipedia.org/wiki/Вестибюль) є прямокутною будівлею, увінчаною куполом.

*Колійний розвиток*: 3-стрілочний оборотний тупик з боку станції [«Дніпро»](https://uk.wikipedia.org/wiki/Дніпро_(станція_метро))

Найглибша станція київського метро, розташована на глибині 105,5 м. Глибина станції вплинула на її конструкцію. Товсті пілони розкриті для проходу пасажирів лише у двох місцях по платформі. Майже весь центральний зал займають службові приміщення, що не дуже зручно для пасажирів, проте дозволило зменшити вартість побудови станції. Облицювання звичайне для станцій першої черги — білий та рожевий Новоселецький [мармур](https://uk.wikipedia.org/wiki/Мармур), алюмінієве литво, анодоване під [бронзу](https://uk.wikipedia.org/wiki/Бронза). Стандартні також мармурові лави та решітки колійної стіни.

Двомаршевий ескалатор станції Арсенальна є найглибшим спуском у Києві – 55,8+46,6 м. Він же є найстаршим у Київському метрополітені.

У торці середнього залу був розташований художній [барельєф](https://uk.wikipedia.org/wiki/Барельєф), присвячений [січневому 1918 року повстанню](https://uk.wikipedia.org/wiki/Січневе_повстання_1918) робітників [заводу «Арсенал»](https://uk.wikipedia.org/wiki/Арсенал_(завод))[[9\]](https://uk.wikipedia.org/wiki/Арсенальна_(станція_метро)#cite_note-9), який на початку [1990-х років](https://uk.wikipedia.org/wiki/1990-ті) був демонтований, не зберігся.

Наземний вестибюль станції розташований на [Арсенальній площі](https://uk.wikipedia.org/wiki/Арсенальна_площа). Поєднання білого оргскла, барельєфа, червоних та чорних [гранітних](https://uk.wikipedia.org/wiki/Граніт) плит підлоги та світлого мармуру стін підпорядковано загальній ідеї тематичного оформлення станції.

Під час будівництва проміжного вестибюля метробудівці зіштовхнулися з певними труднощами. Ведення робіт між двома виритими котлованами було надзвичайно складним. Вирішили збудувати вестибюль на поверхні. Кияни, побачивши гігантське залізобетонне кільце вагою понад три тисячі тонн, назвали його «величезною склянкою». Коли конструкція була готова, її спустити на потрібну глибину.[[10\]](https://uk.wikipedia.org/wiki/Арсенальна_(станція_метро)#cite_note-10)

Неподалік станції — Парк Вічної Слави з меморіальним комплексом, [Києво-Печерська лавра](https://uk.wikipedia.org/wiki/Києво-Печерська_лавра), [Маріїнський палац](https://uk.wikipedia.org/wiki/Маріїнський_палац), [Зелений театр](https://uk.wikipedia.org/wiki/Зелений_театр_(Київ)), [Верховна Рада](https://uk.wikipedia.org/wiki/ВРУ) та [Кабінет міністрів України](https://uk.wikipedia.org/wiki/КМУ).

## Зображення

- [![img](https://upload.wikimedia.org/wikipedia/commons/thumb/f/f1/Arsenalna_metro_station_Kiev_2010_02.jpg/180px-Arsenalna_metro_station_Kiev_2010_02.jpg)](https://uk.wikipedia.org/wiki/Файл:Arsenalna_metro_station_Kiev_2010_02.jpg)

  Нижній ескалаторний наклон

-  

- [![img](https://upload.wikimedia.org/wikipedia/commons/thumb/2/27/Arsenalna_metro_station_Kiev_2010_03.jpg/180px-Arsenalna_metro_station_Kiev_2010_03.jpg)](https://uk.wikipedia.org/wiki/Файл:Arsenalna_metro_station_Kiev_2010_03.jpg)

  Центральний зал

-  

- [![img](https://upload.wikimedia.org/wikipedia/commons/thumb/f/ff/Arsenalna_metro_station_Kiev_2010_04.jpg/180px-Arsenalna_metro_station_Kiev_2010_04.jpg)](https://uk.wikipedia.org/wiki/Файл:Arsenalna_metro_station_Kiev_2010_04.jpg)

  Посадкова платформа

-  

- [![img](https://upload.wikimedia.org/wikipedia/commons/thumb/e/ec/Arsenalna_metro_station_Kiev_2010_05.jpg/180px-Arsenalna_metro_station_Kiev_2010_05.jpg)](https://uk.wikipedia.org/wiki/Файл:Arsenalna_metro_station_Kiev_2010_05.jpg)

  Прохід між платформами

-  

- [![img](https://upload.wikimedia.org/wikipedia/commons/thumb/5/57/Arsenalna_metro_station_Kiev_2010_06.jpg/170px-Arsenalna_metro_station_Kiev_2010_06.jpg)](https://uk.wikipedia.org/wiki/Файл:Arsenalna_metro_station_Kiev_2010_06.jpg)

  Декоративна решітка

-  

- [![img](https://upload.wikimedia.org/wikipedia/commons/thumb/4/49/Arsenalna_metro_station_Kiev_2010_07.jpg/180px-Arsenalna_metro_station_Kiev_2010_07.jpg)](https://uk.wikipedia.org/wiki/Файл:Arsenalna_metro_station_Kiev_2010_07.jpg)

  Назва станції на колійній стіні

-  

- [![img](https://upload.wikimedia.org/wikipedia/commons/thumb/2/22/Arsenalna_metro_station_Kiev_2010_08.jpg/71px-Arsenalna_metro_station_Kiev_2010_08.jpg)](https://uk.wikipedia.org/wiki/Файл:Arsenalna_metro_station_Kiev_2010_08.jpg)

  Дверцята на колійній стіні

-  

- [![img](https://upload.wikimedia.org/wikipedia/commons/thumb/2/21/Arsenalna_metro_station_Kiev_2010_pano.jpg/180px-Arsenalna_metro_station_Kiev_2010_pano.jpg)](https://uk.wikipedia.org/wiki/Файл:Arsenalna_metro_station_Kiev_2010_pano.jpg)

  Панорама проміжного вестибюля ескалаторного нахилу

-  

- [![img](https://upload.wikimedia.org/wikipedia/commons/thumb/5/5d/Arsenalnaya_vestibule_2007.jpg/160px-Arsenalnaya_vestibule_2007.jpg)](https://uk.wikipedia.org/wiki/Файл:Arsenalnaya_vestibule_2007.jpg)

  Наземний вестибюль