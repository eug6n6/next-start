---
title: Тхиатхьєн-Хюе
description: Провінція у центральній частині В'єтнаму. 
image: https://upload.wikimedia.org/wikipedia/commons/f/f4/Citadel_Courtyard.JPG
---

**Тхиатхьєн-Хюе** ([в'єт.](https://uk.wikipedia.org/wiki/В'єтнамська_мова) *Thừa Thiên-Huế*) — провінція у центральній частині [В'єтнаму](https://uk.wikipedia.org/wiki/В'єтнам). На півночі межує з провінцією [Куангчі](https://uk.wikipedia.org/wiki/Куангчі_(провінція)), на півдні — з провінціями [Куангнам](https://uk.wikipedia.org/wiki/Куангнам) і [Дананг](https://uk.wikipedia.org/wiki/Дананг), на сході — з [Лаосом](https://uk.wikipedia.org/wiki/Лаос), із заходу омивається водами [Південно-Китайського моря](https://uk.wikipedia.org/wiki/Південно-Китайське_море). Адміністративний центр провінції — місто [Хюе](https://uk.wikipedia.org/wiki/Хюе).[[1\]](https://uk.wikipedia.org/wiki/Тхиатхьєн-Хюе#cite_note-autogenerated1-1)

Провінція Тхиатхьєн-Хюе славиться своїми мальовничими краєвидами природи на сході і пляжами на заході. Основа економіки — туризм, вирощування рису і рибна промисловість. Міжнародний аеропорт [Фубай](https://uk.wikipedia.org/wiki/Хюе_(аеропорт)) поблизу Хюе. Через провінцію проходить федеральна автотраса A1 і залізниця. Є два морських порти: Тхуанан і Чанмай.[[2\]](https://uk.wikipedia.org/wiki/Тхиатхьєн-Хюе#cite_note-2)

Морська берегова лінія має довжину близько 128 км, сумарна площа лагун доходить до 22 000 га.[[3\]](https://uk.wikipedia.org/wiki/Тхиатхьєн-Хюе#cite_note-3) На південному сході провінції знаходиться [національний парк Батьма](https://uk.wikipedia.org/w/index.php?title=Батьма&action=edit&redlink=1). Від Лаосу провінцію відділяють гори [Чионгшон](https://uk.wikipedia.org/wiki/Чионгшон).[[1\]](https://uk.wikipedia.org/wiki/Тхиатхьєн-Хюе#cite_note-autogenerated1-1)

[![img](https://upload.wikimedia.org/wikipedia/commons/thumb/f/f4/Langco.jpg/220px-Langco.jpg)](https://uk.wikipedia.org/wiki/Файл:Langco.jpg)

Пляж Лангко у повіті Фулок знаходиться поблизу кордону з Данангом

[![img](https://upload.wikimedia.org/wikipedia/commons/thumb/a/ad/Ph%C3%A1_Tam_Giang_2.jpg/220px-Ph%C3%A1_Tam_Giang_2.jpg)](https://uk.wikipedia.org/wiki/Файл:Phá_Tam_Giang_2.jpg)

Лагуна Тамзянг (Phá Tam Giang), повіт Куангдьєн

## Адміністративний поділ

У 1970-х роках провінція називалася *Біньчітхьєн* і включала території нинішніх провінцій Тхиатхьєн-Хюе і [Куангчі](https://uk.wikipedia.org/wiki/Куангчі_(провінція)). Потім їх розділили. Нині адміністративно Тхиатхьєн-Хюе поділяється на одне провінційне місто Хюе, одне повітове місто Хионгтхюї (Hương Thủy) і сім наступних повітів:[[1\]](https://uk.wikipedia.org/wiki/Тхиатхьєн-Хюе#cite_note-autogenerated1-1)

- Алиой (A Lưới) — повіт
- Хионгча (Hương Trà) — повіт
- Намдонг (Nam Đông) — повіт
- Фонгдьєн (Phong Điền) — повіт
- Фулок (Phú Lộc) — повіт
- Фуванг (Phú Vang) — повіт
- Куангдьєн (Quảng Điền) — повіт

## Населення

У 2009 році населення провінції становило 1 087 420 осіб (перепис), з них 537 293 (49,41 %) чоловіки і 550 127 (50,49 %) жінки, 696 308 (64,03 %) сільські жителі і 391 112 (35,97 %) жителі міст[[4\]](https://uk.wikipedia.org/wiki/Тхиатхьєн-Хюе#cite_note-4).

Національній склад населення (за даними перепису 2009 року): [в'єтнамці](https://uk.wikipedia.org/wiki/В'єтнамці) 1 040 069 осіб (95,65 %), [кату](https://uk.wikipedia.org/wiki/Кату_(народ)) 29 558 осіб (2,72 %), [таой](https://uk.wikipedia.org/w/index.php?title=Таой_(народ)&action=edit&redlink=1) 14 629 осіб (1,35 %), інші 3 164 особи (0,29 %)[[5\]](https://uk.wikipedia.org/wiki/Тхиатхьєн-Хюе#cite_note-5).